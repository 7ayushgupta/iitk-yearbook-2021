,text,author,visibility,_id,recipient_name
0,"The best way to vibe together is to work together.
दोस्त लिखूं या साथी। उपयुक्त संबोधन तक नहीं पहुँच पा रहा था इसलिए quote लिख दिया। मेरा ही है।
अभय,
कितनी मर्तबा ऐसा होता है कि किसी दूसरे के फैसले  हमारी अपनी ज़िन्दगी को आकार दे देते हैं अलबत्ता वो फ़ैसले हमसे कोसों दूर होते हुए भी। तुम्हारा HEC में आना मेरी ज़िंदगी के उन्ही एक फ़ैसलों में से है। जिन्होंने ने भी तुम्हे ऐसा न करने की सलाह दी होगी उनकी माताजी को मेरा प्रणाम।
बहरहाल तुम्हे हमेशा मैंने दर मेहनती किस्म का इंसान माना है। अक्सर पसीने में लथपथ, बैग को सहारा देते कंधे और माथे को आते हुए बाल। मेरे लिए अभय वार्ष्णेय यही है। तुम इस हुलिए से हॉल 5 को बहुत कुछ दे कर जा रहे हो। सब कुछ यहाँ दर्ज कर पाना मुमकिन नहीं है। खैर इसकी नज़ीर पूरा जिमखाना और हॉल 5 रहा है। 
तार्किकता टपकती है। तुम्हारे विचारों से भी और काम से भी। अंग्रेज़ी का एक शब्द है 'mutual respect' । ये भाव मैं जितना तुम्हारे साथ share करता हूँ कैंपस में उतना किसी और के साथ नहीं। मेरी दिली ख़्वाहिश है कि तुम आने वाली ज़िन्दगी में कुछ बड़ा करने के लिए खूब हाथ पैर मारो और कम में संतोष न करो। बड़ा क्या है? ये निर्धारित करने की छूट मैं तुम्हे देता हूँ। तुम्हे काम करते हुए करीब से देखा है इसलिए ये उम्मीद लगा रहा हूँ।
निजी तौर पर wild soccer जितने के बाद जो हम गले लगे थे वो सबसे अजीज़ याद होगी। एक दूसरे के लिए बहुत सम्मान भरा था उसमें। वैसे गले लगने के मौके कम आते हैं। उसे संजो कर रखूंगा। 
आगे आने वाले समय में जब कभी भी ये पढ़ो तो याद कर लेना। हर बार तुमसे मिलके तुम्हारे HEC जॉइन करने के फैसले को और मजबूत करना है। 
याद आओगे।
बेइंतहा मेहनत करते रहो।
मिलने की कोशिश करेंगे तो मिलते रहेंगे। 
Tatas!",Manish Chandra Yadav,True,60ba1ecd659165b3aa644fb7,Abhay  Varshney
1,"Galaxy'19. हम स्टेज प्ले हार चुके हैं। ट्रॉफी नहीं आ रही इस बार।  लेजेंड्स रीडिंग रूम में बैठे मातम मना रहे हैं और हमारा SnT secy नुक्कड़ के लिए रौनक देवड़ा का गला  फड़वा रहा है। खुद उसका गला रुंध गया है। अगली शाम को नुक्कड़ है। इस आदमी से मैं जाके मिलता हूँ। ये अनन्त जैन है। 
साथी HEC और दोस्त, अब तो शायद मरने तक मैं तुम्हे ऐसे ही याद रखने वाला हूँ। हाँ की होगी तुमने अन्तराग्नि पर मुझे फर्क नही पड़ता। तुम्हारे व्यक्तित्व में चुम्बकीय आकर्षण हैं और तुम्हारे साथ बैठना कभी भी बोरियत का सबब नहीं रहा। ये हल्की बात हो सकती है पर सबसे इसका बोझ नहीं सँभलता। 
साथ में बहुत काम किया। बहुत बहस की। बहुत बिचिंग की। और साथ में जीते भी। अब जो कि मिलोगे तो ये किस्से खुलेंगे। हमारे वैचारिक मतभेद कभी हमारे काम के आड़े नहीं आये। अपनी दोस्ती से मैं यही सीख कॉलेज से लेकर जा रहा हूँ। दोस्त अजीज़ हो। 

मिलने की कोशिश करते रहेंगे। ये 4 साल ज़ाया नहीं हो सकते।अपनी ऊर्जा को एक निश्चित दिशा देते रहो। यही सुझाव के साथ अलविदा कहता हूं कभी और मिलने तक के लिए।",Manish Chandra Yadav,True,60ba16f5659165b3aa644faf,Anant  Jain
2,"From Tyrion to Jaime,
From Jaime to Tyrion,
आगे आने वाले सालों में जब कभी भी याद करना या ये memoir पढ़ना तो एक किरदार चुन लेना। दूसरा मैं हो जाऊंगा।
हाँ तुम मेरे सबसे करीबी दोस्त हो कॉलेज के। 'तेरे जैसा यार कहाँ' गाना अगर अपनी ज़िंदगी में सुनूंगा तो तुम्हारी ही तस्वीर उकेरूँगा। बहुत प्यार है तुम्हारे लिए। दुनिया में हर चीज़ पर बकवास करने के लिए मेरे पास लफ़्ज़ों की कमी नहीं पड़ती। तुम कितने प्यारे हो मुझे शायद ये ज़ाहिर करने में हमेशा कंजूस रह गया मैं। जो बहुत अजीज़ हैं उनके लिए ये मेरी निजी दिक्कत रही है। तुम्हारे लिए भी है। इससे तुम आश्वस्त हो सकते हो कि तुम बहुत अज़ीज़ हो। 
तुम हमेशा मेरे कमरे पर एक मासूमियत के साथ आए। तुम्हारी जगह से बोलूँ तो हमेशा तुम चौड़ में ही आए। जैसे ज़िन्दगी में सब पटरी पर हो। दो मिनट होते हैं, तुम चश्मे को अपनी ऊँगली से संभालते हो और जो चीज़ खाए जा रही है वो सुनाते हो। फ़िर मैं वही बात बोलता हूँ जो तुम सुनना चाहते हो। हाँ मैंने कई बार इस बीच वो बातें भी बोली हैं जो तुम्हारे मुताबिक नहीं थी। यकीन  मानो मैंने कभी तुम्हें 'solution' निकालकर नहीं दिया। तुम्हे हल पता होता है। बस मेरे मुँह से सुनना चाहते थे तुम। इसके दो निष्कर्ष हैं। पहला तुम खुद में सक्षम हो कुछ भी चीर-फाड़ कर मचाने के लिए। दूसरा मै इस किरदार में खुश हूं और ज़िन्दगी भर बिना किसी फीस के ये जी लूँगा। हाँ तुम कुछ बना कर खिला दोगे तो वो तुम्हारे pizza पर extra cheese जैसी होगी। जितनी मिले उतनी अच्छी।
तुमने हमेशा बेझिझक बेशर्म होके मुझे गालियाँ दी हैं।मेरे तर्कों की तीली बनाके उसी जगह पर डाला है जो जगह रामाधीर सिंह ने भावनाओं के लिए आरक्षित कर दी थी। तुम्हारी गाली देना मुझे हमेशा इस बात की संतुष्टि देता था कि तुम बिना कोई पर्दा डाले मेरे सामने हो। ज़िन्दगी लंबी होगी अगर सब ठीक रहा तो। गुज़ारिश है कि हमेशा ऐसे ही पेश आना मुझसे। बहुत कम हैं ऐसे मेरी ज़िंदगी में। निजी स्वार्थ में डूब ये दरख्वास्त कर रहा। तुम्हे भी इसमें मज़ा मिलता हो तो इसे भी extra cheese समझ लो। जितना मिले उतना अच्छा।
हमारी दोस्ती में इस बात की हमेशा जगह रही है कि मैं भी बिना किसी आवरण के तुम्हारे सामने खुद को रख पाया हूँ। तुम सही मायनों में इससे वाकिफ़ थे कि इस शर्ट-जीन्स के अंदर एक किस किस्म का चूतिया रहता है। कुछ हद तक Krishna और Pratyush भी इसमें सफ़ल रहे हैं। इस बात की आज़ादी चाहूँगा की हमेशा ऐसे विचारों से नग्न होकर दर्शन देता रहूँ।
 #नो_होमो।
'one-on-one interaction' मेरे खयाल में हमारी दोस्ती की नींव रही है। शायद इसी ने तुम्हे एक अच्छा श्रोता भी बनाया है। लोल। चूंकि हम ऐसे बात कर सकते है एक से एक इसलिए मुझे भरोसा है कि जब भी हम मिलेंगे अभिव्यक्ति की कमी से नहीं 
जूझेंगे ।
घटनाएँ ब्योरित नहीं कर रहा क्योंकि ये हमारी साझी ज़िम्मेदारी है कि उन्हें याद रखें। इतना कहूँगा कि कैंपस में तुम्हे सीढ़ी दर सीढ़ी तरक्की करता देख हमेशा बहुत ही सुकून मिलता था। खुशी होती थी। जैसे परिवार को होती है हमारे लिए। बात पहुँच रही होगी। SAE में जाने के लिए गर्व खाता हूं तुमपे। हाँ ELS सँभालने के लिए भी।
लिखना छोड़ दिया तुमने। या अब मुझे दिखाते नहीं। इसकी शिकायत है। तुम मार्मिक लिखते हो। पारदर्शी लिखते हो। कागज़ कलम चलाते रहो। एक ठहराव आएगा इससे ज़िन्दगी में और सेक्स की तलब कम होगी।
एक बात निष्ठुर होकर लिख देता हूँ। ये कट्टरता का चोला उतारकर फेंक दो। तुम्हारा दिल नाज़ुक है और बड़ा भी। हाँ उस जगह से भी बड़ा जो जगह भावनाओं के लिए है। इस दिल में सबके लिए जगह हो सकती है। केवल दोस्तों के लिए नहीं। 
और अब इस entry को कुछ बातों के साथ विराम देता हूँ। जितेश मेरे दोस्त क्या खूब बड़े हुए हो। या यूँ कहो साथ में हुए हैं। बड़ी चीज़ें  सोचने में हिचकिचाना मत। स्वतंत्र होकर और बिना किसी अभिमान के लिखता हूँ कि तुम भी अपने 'threshold voltage' से दूर हो। खूब जान लगाओ। या जब कभी भी ये पढ़ो तो जान दोगुनी कर दो। इस चूतिये की बात का मान रख लेना और 'never settle for less' । हाँ जिहाद वाले काम में पूरी मदद करने को तैय्यार हूँ मैं। साथ दे दूँगा तुम हिम्मत करना।
तुम्हरे साथ मैं खैर निश्चिन्त हो सकता हूँ कि हम मिलते रहेंगे। कभी ये बात गलत होती दिखे तो सही कर लेंगे Jaime बनकर या Tyrion बनकर। 
फ़िलहाल के लिए खूब सारा प्यार और 'cheese'।
मस्त रहो और खेलते रहो।
",Manish Chandra Yadav,True,60bd3cfe659165b3aa645041,Jitesh  Soni
3,"मैत्रेयी मेरी दोस्त,
अगर कॉलेज एक किताब है तो तुम किताब का वो पन्ना हो जिसपर शुरू में बहुत करीने से लिखा और फिर किसी और पन्ने पर बढ़ गया। जब तक वापिस आता तो स्याही सूख चुकी थी। वापिस भर नहीं पाया। अब इस memoir से उसे भरने की कोशिश करूँगा तो बेईमानी होगी। इस उम्मीद के साथ कि हम दोनों कुछ दिन/साल और ज़िंदा रह सकते हैं, पन्ने भरे जा सकते हैं। किताब बेशक़ दूसरी उठा सकते हैं। 
यादें 'cliche' हो सकती हैं पर सिरे भी दो रखती हैं। कुछ अपने सिर की बातें इधर लिख देता हूँ। तुम्हारा सिरा सुनने के लिए बनारस आ जाऊँगा। एक बारी में न हुआ तो दोबारा आ जाऊँगा। 
Senator election में तुम्हारे लिए campaign करना निजी तौर पर मेरे लिए काफ़ी नया अनुभव था। शायद पहली बार किसी दूसरे के सबब के साथ मैं खुद का नाम जोड़ रहा था। यकीन मानो मैंने हामी भरी दोस्त हो इसलिए नहीं बल्कि 'I genuinely believed in your cause:)'।
'Dandiya night' वाली फ़ोटो अभी भी मेरे पास है। फ़ोन बदलते वक़्त transfer कर ली थी।
अन्तराग्नि कैंपस में तीन देखी पर साथ तो एक ही देख पाए। OAT rooftop अलग बरताव करता है fest के दौरान। ये लिखते वक्त मुझे तुम्हारी वो जूती/sandal/footwear भी याद आती है। शुक्र है कभी खाने वाला काम नहीं किया। अगर किया हो तो इसकी नौबत ना आने देने के लिए शुक्रिया। बड़ा दिल तो अक्सर दिखाया है तुमने।
मैत्रेयी तुम हॉल 6 की President भी रही हो। मेरे आकलन में हॉल 6( 2nd year Galaxy के बाद से GH बोलने से पहले एक बार ज़ुबान रुक सी जाती है अब) कि HEC बाकी halls के साथ समान स्तर पर रखना उसके साथ न्याय नहीं है। तुम्हारा काम ज़्यादा चुनौतीपूर्ण लगता था मुझे जितना एक तीसरी जगह से खड़े होकर देख पाया मैं। कैंपस में और ज़्यादा स्पष्ट रूप से सराहे जाने की ज़रूरत है उसे। तुमने उस जगह को एक साल तक संभाला है वो भी तब जब लड़कियाँ एकाएक ज़्यादा की तादाद में IIT आई। मेरी नज़र में काफ़ी परिपक्व बना दिया होगा उस दौर ने तुम्हे। तुम्हे और करीब से बेहतर होते देख पाता तो एक संतुष्टि रहती। सीख सकता था काफ़ी उस समय से। 
Light चीजों की बात करूं तो काफ़ी कम लोगों को देख है कैंपस में collar वाली T-shirt पहनते हुए। लड़कियों में तो न के बराबर। तुम पहनती थी। वो मुझे cool लगता था। 
अब कुछ बातों के साथ विदा लेता हूँ। कैंपस के हमारे साथ ने मुझे यही सिखाया है कि समय रहते चीज़ों या इंसानो की अहमियत समझ लेनी चाहिए। खुशकिस्मती से इसका एहसास इस बारी समय रहते हो गया है। या देर हो गई है? मुझे नहीं पता :/ । लेकिन आगे आने वाली ज़िन्दगी में इस बात की कदर करना। जब कभी भी पलट कर ये memoir पढ़ो कोशिश करना कि ज़िन्दगी के उस पड़ाव पर ऐसे असमंजस से ना गुज़र रही हो। हाँ ये मुखर होकर लिखते समय मैं खुद को भी यही याद दिला रहा हूँ। 'you really got me that night while we were discussing about staying in touch'. 
आने वाली ज़िन्दगी के लिए शुभकामनाएं। इस बारी कोशिश करूंगा कि शुभकानाएं और बधाई के बीच भी कुछ हो लिखने/भरने(हाँ वही किताब के पन्ने)। कुछ तगड़ा करो। दिली तमन्ना है मेरी। 
Fish fry is due. एक lunch भी। 

Good bye!
Remember, anytime! Just a call away<3
",Manish Chandra Yadav,True,60c244f9659165b3aa645d79,Maitreyee  Srivastava
4,"The President Hall V deserved and Hall V got.
Mr. President और मेरे भाई,
तुम सही मायनो में हीरा हो। साथ कि जीत और हार यहां दर्ज करने लग जाऊं तो शायद ये memoir गिनीज़ बुक में दर्ज  हो जाए। तो बिना कोई रिकॉर्ड बनाते हुए दिली बात करूंगा।
मेरा mess secy बनने का कोई इरादा नहीं था। ऋषि और तुम्हारे साथ काम करने का ही मोह था कि मैं आया। आज मुड़ के देखूं तो अपनी ज़िंदगी के सबसे rewarding फैसलों में से एक लगता है। 
कॉलेज में दिल खोलके सीखने के लिए आया था। गर्व कर सकता हूँ इस बात पर कि मेरे president तुम थे। मेरे हर एक उठाए गए काम में तुम निहित हो। जितना भरोसा तुमने मुझपर और अपने साथियों में दिखाया है उतना ही हम और निखर कर आएं हैं। 3idiots का जहाँपनाह वाला तोहफ़ा अगर किसी को दे सकता हूँ। तो वो तुम ही होगे। हॉल के लिए तुमने जो कुछ किया है उसकी तो गाथाएं होंगी। एक memoir में उनका समा पाना उनकी तौहीन होगी।  
अब थोड़ा निजी हो जाता हूँ। ऋषभ मेरे भाई तुम बहुत ही बेहतरीन इंसान हो। दिल निकाल कर रख देते हो उस हर एक चीज़ में जो भी तुम करते हो। रश्क़ खाता हूं तुमसे तुम्हारी इस खूबी पर। तुमने मुझे इस आदर्श पर भरोसा दिला दिया है कि हम साफ़ दिल रखकर भी लोगों को साथ ला सकते हैं और अपना काम करवा सकते हैं। 
आने वाली ज़िन्दगी के लिए तुमसे बहुत उम्मीदें हैं। जो भी काम तुम चुनो उसमें निखर कर आओ। जब जब ऐसा करोगे मैं खुश हो लूंगा। इस तरह इतनी तसल्ली होगी कि ज़िन्दगी में खुश होने के मौके आते रहेंगे। 
ये रिश्ता मैं खोना नही चाहता। थोड़ी थोड़ी मेहनत दोनो करेंगे तो मिलने के मौके बना ही लेंगे।
तहे दिल से शुक्रिया मेरे President बनने के लिए। 
दुबारा लिख देता हूँ।
Rishabh Ramola is the best President Hall 5 could ever have.
यार को यलगार
#Always_HallV
",Manish Chandra Yadav,True,60ba2644659165b3aa644fb8,Rishabh  Ramola
5,"श्रेय जैन। मेरा कैंपस के वो दोस्त जिसे मैं पूरी संजीदगी से लाल सलाम लिख सकता हूँ। 
लाल सलाम
खिल्ली दिल खोलकर उड़ाई है तुम्हारी। कुछ दिल खोलकर सुनी भी है। गालियाँ उपयुक्त वाहक भी रहीं हैं। यूँ कहूँ की अपनी इस कला को तुमपर ही तराशा है तो ठीक निष्कर्ष पर पहुँच रहा हूँगा। इस बात के साथ अब जो भी इस 'memoir' में लिखूंगा वो उपर्युक्त क्रीड़ा से अपवाद ही रहेगी। उम्मीद है कि यह लेख हमारे आपसी संवाद की कसौटी पर हमेशा एक अपवाद ही रहे।

Galaxy'18. तुम आमने-सामने में संकाय विभाग के किसी पदाधिकारी के किरदार में थे। मैं दर्शकदीर्घा में। आज भी उस आव(हाँ वही अंग्रेज़ी वाला) से निकल नहीं पाया हूँ । हॉल 5 की मेस में कही गयी बात सही लगती है। जो कि तुम 'first impression' पर अच्छे हो।

अंग्रेज़ी का एक शब्द है 'overwhelm'। सभा में तुम्हारे साथ साझा किया गया समय इस शब्द से बयाँ करूँगा। बेशक coordi बनना इसकी पहली माँग थी। तुम्हारी वॉल से इसका श्रेय Y16 को दे देता हूँ। कैलाश सत्यार्थी को लिखा गया मेल आज भी मेरा पसंदीदा है। इस सूची में कई और काम भी हैं जिनकी तारीफ़ मैं समय रहते नहीं कर पाया। यहाँ भी नहीं करूँगा। तुम सराहना के काबिल तो रहे हो दोस्त पर कभी इसपर आश्रित नहीं। यह लिखते हुए ऐसे कई मौके भी याद आते हैं जब तुमने खुद दूसरों के लिए कोई कसर न छोड़ी हो तारीफ़ की ख़ातिर। काफ़ी कुछ संजो कर रखने के लिए है हम दोनों के पास। 'memoir' उसका लेखा-जोखा रखने की ठीक जगह नहीं लगती। दोनो मेहनत करेंगे तो याद रख लेंगे। तुम अपनी किसी संदूक का सहारा ले सकते हो। मैं वैसे भी बहुत सुस्त हूँ इतना कुछ भूलने के लिए।

हम वो दोस्त हैं जो एक दूसरे की संगत में हँस सकते हैं बिना किसी तीसरे की मौजूदगी के। वो भी तब जब हँसाने का सजग प्रयास भी न किया गया हो। अपने इंसानो के अनुभवों में इस रिश्ते तक मैं कुछेक के साथ ही पहुँच पाया हूँ। इतनी कि अपनी उँगलियों पर गिन सकूँ। एक उँगली तुम्हारे लिए भी है। बेशक वही वाली। अब इसे मैं खोना नहीं चाहता। ख़्वाहिश है कि आने वाले सालों में इसे बरकरार रखें। गुज़ारिश भी कह सकते हो।

कुछ ऐसी बातें जिनके लिए मैं तुम्हारा मुरीद हूँ। तुम्हारा निर्लज्ज कोरा और अभिभूत कर देने वाला आत्मविश्वास। रश्क़ खाता हूँ तुमसे इस अदा पर तुम्हारी। तार्किकता को लेके तुम्हारा 'अंधा' विश्वास भी इस फेहरहिस्त का हिस्सा होगा। और तो और तुम्हारे उच्च कोटि के मापदंड किसी भी घटना या परिस्थिति को परखने की लिए। इन सब के बीच 'Physics' के लिए IIT आना उस सूची में 'अव्वल' ही रहेगा। निजी ज़िन्दगी के कई ऐसे वाकये रहे हैं जिन्हें मैंने तुम्हारे चश्मे से परखा है तुम्हारी ग़ैरमौजुदगी में। बेशक यह बतलाता है कि मैंने इस साथ से कितना सीखा है। तारीफ़ नहीं कर रहा। शुक्रगुज़ार हो सकता हूँ। वही हो लेता हूँ। 
 अब कुछ कालजयी बातें लिखकर विदा लेता हूँ। अपने आदर्श कभी मत छोड़ना।  भले ही ज़िन्दगी के जिस मकाम पर तुम्हारे जो भी आदर्श हों। इसमें तुम स्वतंत्र हो। राय नहीं एक इच्छा की भाँति सामने रख रहा। मान रख लोगे तो एक संतुष्टि रहेगी।
दूसरी बात। प्रेम ज़रूर करना। एक समर्पण का भाव आएगा। शादी तो तुम कर ही लोगे।
तीसरी, जीवन को लेकर जो तुम्हारा प्रेम है वो ये आश्वस्त करता है कि लंबा जी लोगे। मैं भी जितना जियूँ तुम्हे अपनी उसी ऊँगली पर रखना चाहूँगा। साथ दे देना।
बाकी वादे वाज़वान पर दाल पीकर(या खाकर) तुमसे ले लूँगा। हाँ तुम्हारे inspire के पैसे से ही।
तब तक के लिए tatas!

बेफ़िक्र रहो।",Manish Chandra Yadav,True,60bf4ec8659165b3aa6450a4,Shrey  Jain
